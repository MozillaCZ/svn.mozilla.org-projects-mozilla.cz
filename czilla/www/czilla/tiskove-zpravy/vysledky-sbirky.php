<?php
	require_once '../../inc/page.php';
	$page->setTitle('Výsledky sbírky na pandu červenou - tisková zpráva');
	$page->setHeadline('Adoptujte si svého Firefoxe','Tisková zpráva k výsledkům sbírky na adopci pandy červené');
	$page->setMenu('czilla');
	$page->includeTemplate('header');
?>

<h2>Uživatelé prohlížeče Firefox adoptovali pandy červené</h2>

<p style="font-variant:small-caps;font-size:14px"><strong>Komunita Mozilly podporuje ohrožené druhy zvířat</strong></p>

<p><i>Praha, 8. února 2005</i></p>

<p>Projekt CZilla ve spolupráci s pražskou ZOO <a href="http://www.czilla.cz/czilla/tiskove-zpravy/adoptujte-pandu.php">vyhlásil</a> před Vánoci akci
<strong>Adoptujte si svého Firefoxe</strong>. Cílem akce bylo vybrat <a href="http://www.zoopraha.cz/adopce_zvirata.php">dostatečné množství</a>
peněz a adoptovat jednu ze dvou <a href="http://www.zoopraha.cz/lexikon.php?i=53">pand v pražské ZOO</a>. Uživatelé moderního webového prohlížeče
Firefox, a nejen oni, mohli v průběhu sbírky přispívat pomocí dárcovských SMS a přímých převodů na účet ZOO. Konečné výsledky sbírky předčily všechna
naše očekávání. Celkem bylo zasláno <strong>831 dárcovských SMS</strong> (1 DMS = 27 Kč) a celková vybraná suma je <strong>38 000 Kč</strong>.</p>

<p>Z vybrané částky je zřejmé, že sbírka byla úspěšná, a CZilla se spolu s ostatními přispívajícími stala oficiálním adoptivním rodičem
jak samečka Minga, tak i samičky Mary Carmen. Projekt CZilla by tímto také rád poděkoval všem lidem, kteří v této sbírce přispěli, jelikož bez jejich podpory by se
celá tato akce nemohla uskutečnit.</p>

<table>
<tr>
<td><img src="http://firefox.czilla.cz/img/redpanda-m.jpg" alt="Panda červená" title="Panda červená"/></td>
<td><p>Slovo Firefox je anglickým překladem čínského jména pro <strong>pandu červenou</strong> (<em>Ailurus fulgens</em>).
Tento převážně vegetariánský medvídek žije v Himálajích v Číně, Bhutánu, Nepálu a Laosu.
Většinu roku tráví osamoceně, výjimkou jsou matky s mláďaty. Panda se dožívá obvykle 13 let,
váží od 4 do 6 kilogramů a je průměrně 55 cm dlouhá. Panda červená patří dle IUCN mezi ohrožené druhy.</p></td>
</tr>
</table>

<p>Přestože akce Adoptujte si svého Firefoxe již skončila, můžete svého Firefoxe v pražské ZOO podporovat i nadále. Stačí, zašlete-li svým mobilem
na číslo <strong>8&nbsp;77&nbsp;77</strong> SMS zprávu ve tvaru <strong>DMS ZOO PANDA</strong>. Při odeslání
<a href="http://www.darcovskasms.cz/index.php?page_id=zoo">dárcovské SMS</a> bude k tarifní ceně za vaši SMS
připočtena částka 30&nbsp;Kč + DPH. Celkový stav došlých DMS, či seznam dalších zvířat, která můžete sponzorovat pomocí DMS, najdete na stránkách
<a href="http://www.zoopraha.cz/sms_seznam.php">pražské ZOO</a>.</p>

<h3>O Projektu CZilla</h3>
<p><a href="http://www.czilla.cz/">Projekt CZilla</a> se dlouhodobě zabývá lokalizací, propagací
a&nbsp;podporou projektu
<a href="http://www.mozilla.org/" hreflang="en">Mozilla.org</a>
v&nbsp;České republice. Uživatelům pravidelně přináší české verze balíku
internetových aplikací Mozilla, populárního prohlížeče Mozilla Firefox
a&nbsp;výkonného poštovního klienta Mozilla Thunderbird.</p>

<h3>O ZOO Praha</h3>

<p><a href="http://www.zoopraha.cz/">Zoologická zahrada Praha</a>
se snaží o vytváření ekologicky vyváženého a esteticky účinného prostředí pro chov a prezentaci
zvířat ze všech zoogeografických oblastí i pro pěstování rostlin.
Její snahou je i pořádání osvětových přednášek, péče o kladný vztah veřejnosti k přírodě a mezinárodní
chovatelská a pěstitelská spolupráce.</p>

<p>V současné době prochází ZOO převratným obdobím, kdy se jí po ničivých povodních v roce 2002
podařilo nejen zrekonstruovat všechny zničené pavilony a expozice, ale také postavit pavilony nové -
<strong>Afrika zblízka</strong> a <strong>Indonéská džungle</strong>. Zejména díky tomu stoupl počet
návštěvníků v roce 2004 k hranici jednoho milionu.</p>

<p>Kontakt:
<a href="mailto:info@czilla.cz">info@czilla.cz</a>,
<a href="http://www.czilla.cz/">http://www.czilla.cz</a></p>

<?php
	$page->includeTemplate('footer');
?>